<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="style.css" />
    <title>Document</title>
  </head>
  <body>
    <div class="wrap">
      <header>
        <a href="index.html"><h1>Blog o výchově psa</h1></a>
      </header>
      <aside>
        <aside>
          <a href="druha.html">Základní výcvik</a>
          <br />
          <a href="treti.html">Chůze na vodítku</a>
          <br />
          <a href="ctvrta.html">Jak na aport</a>
        </aside>
      </aside>
      <section>
        <h1>Jak na aport</h1>
        <h3>Proč aport?</h3>
        Mnoho psů považuje aportování za skvělou zábavu. Pohybují se a mohou
        vykonávat své přirozené potřeby – běh a nošení kořisti. Společný výcvik
        posiluje pouto mezi psem a majitelem. Člověk se učí zlepšovat řeč
        vlastního těla, a tím i komunikaci mezi sebou a psem. Aportování může
        snadno probíhat jak u Vás doma, tak na procházkách. V závislosti na
        tréninku můžete pomocí cviků zvyšovat koncentraci psa nebo ho fyzicky
        zaměstnat. Nejdůležitější věcí při aportu je společná zábava. Proto by
        trénink měl probíhat pouze v pozitivním duchu.
        <h3>Co potřebujete k aportování?</h3>
        Předmět, který má být přinesen, se nazývá „aport“. V profesionálních
        psích sportech a lovu se při výcviku a příslušných zkouškách používají
        speciální aportovací pomůcky s předepsaným materiálem a hmotností. Pokud
        aportujete pro zábavu, můžete nechat psa přinášet téměř cokoli, co se mu
        vejde do tlamy. Pro psy jsou nejvhodnější správné psí hračky. Kus dřeva
        z lesa se může odštípnout a psa zranit. Tenisové míčky časem napadají
        zubní sklovinu. Vyberte hračku, která je pro psa vzrušující – například
        plyšáka, sáček s krmivem, figurínu nebo míček. Míčky můžete později
        dobře házet, ale na začátku je to méně důležité. Aportování můžete
        trénovat uvnitř domu nebo na oplocené zahradě. V závislosti na psovi a
        prostředí můžete psa nechat venku aportovat s připnutým vodítkem.
        <h3>Jak naučit psa aportovat</h3>
        Většina psů má přirozený aportovací instinkt. Mnoho štěňat aportuje
        předměty bez výcviku. Ale i „talenti od přírody“ mají prospěch ze
        správného tréninku. Jak začít? Položte aport před psa a pochvalte ho,
        jakmile ho vezme do tlamy. Použijte pochvalné slovo, které pes již zná,
        například „výborně“ nebo „super“. Po chvíli si předmět vezměte zpět
        příkazem „pust“. Svého čtyřnohého přítele ihned odměňte pamlskem –
        nebude tak mít dojem, že mu berete kořist. Spíše se učí, že když pustí
        aport, dostane něco chutného. Jakmile toto cvičení funguje bez problémů,
        pomalu zvyšujte obtížnost. Položte předmět o kousek dál a psa pochvalte,
        až s ním k Vám přijde. U štěňat stačí nechat jim hračku a sám se vzdálit
        několik metrů.
        <h3>Házení a přinášení</h3>
        Pokud tyto malé kroky fungují a pes Vám aport rád vrátí, můžete aport
        hodit. Je důležité nezačínat příliš brzy. V opačném případě se pes
        koncentruje spíše na běhání než na soustředěné přinesení předmětu zpět.
        Můžete použít také povel „sedni“ nebo „zůstaň“. Tento povel zrušte až po
        hodu – výcvik tak bude kontrolovanější. Jakmile Váš pes začne brát
        figurínu nebo hračku, vydejte povel, například „přines“. Pokud se k Vám
        přiblíží, čeká ho odměna. Nyní je třeba předání zpřesnit. V ideálním
        případě Vám pes hračku přímo podá. Pochvalte ho, když před Vámi stojí s
        aportem. V žádném případě byste mu ho neměli co nejrychleji sebrat. Pes
        se učí: když se s hračkou přiblížím ke svému dvounožci, pochválí mě –
        skvělé! Nabídněte mu pamlsek jako výměnu za aport.
      </section>
      <footer>Marcy ux kurz summer 2024</footer>
    </div>
  </body>
</html>
